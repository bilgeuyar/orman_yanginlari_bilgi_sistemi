
# Orman Yangınları Bilgi Sistemi

Orman yangınları günümüzde en riskli afetlerden birisidir. Özellikle son yıllarda artan 
küresel ısınma ve buna bağlı sıcaklık artışlarının etkisiyle de bu risk giderek artmaktadır. 
Bu riskin artması, ormanda yaşayan canlılar ve bitki örtüsüne büyük zararlar vermektedir. 
Bu nedenle hızlı ve güvenli bir çözüme ulaşmak için eski yangın verilerinin incelenmesi 
gerçekleşecek olası orman yangınları için büyük bir öngörü sağlamaktadır. Bu çalışmada, 
orman yangınlarına ait bilgiler incelenmiş ve müdahalelerin daha hızlı yapılması 
amacıyla Orman Yangınları Bilgi Sistemi (OYBS) geliştirilmiştir. Bu tip bilgi sistemleri, 
birçok ülkede yaygın olarak kullanılmaktadır. Ülkemizde ise bu sistem daha çok yeni 
olup geliştirilmeye çok açıktır. Çalışmada, Türkiye’ deki şehirlere ait bitki örtüsü, bitki 
örtüsüne uygun risk değeri, yaz ve kış için sıcaklık ortalaması verileri, ortalama yangın 
adedi ve yanan alan bilgisi ve ortalama ormanlık alanın büyüklüğü sunulmaktadır.
Sunulanlar ışığında, hızlı ve güvenilir bilgiler afet mücadele ekiplerine yol göstermesi 
açısından derlenmiş OYBS’ ye aktarılmıştır. OYBS’ de, ülkemizde 2013 ve 2020 
senesinde gerçekleşen orman yangınlarının adet ve hektar bazında şehirlere göre 
yoğunluk haritaları ve sene bazında grafikleri de bulunmaktadır. OYBS sayesinde her 
şehir için bulunan veriler, şehirlerin risk durumuna bağlı olarak yapılacak müdahaleler 
için kolaylık sağlayacaktır.
